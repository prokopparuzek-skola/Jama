# Jáma lvová  
8.ročník, zadání 3. kola 
## Úloha 5B(Elektronová)   
Prokop Parůžek, 4.A, Gymnázium Teplice  
prokop.paruzek (at) paruzkovi.cz  
###  zadání    

Byl jednou jeden hrad, Purin se jmenoval, a v něm žila hromada elektronů. Hrad Purin se skládá z devíti místností neboli atomů (na
obrázku vyznačené kolečky), které jsou navzájem propojené chodbami (na obrázku vyznačené jako čárky). Jedna chodba (na obrázku
vpravo dole) vede z hradu ven. Aby se elektrony na hradě lépe orientovaly, má každá chodba svoje číslo, které je napsané na jejím konci.
Povídá se ale (a je to pravda), že na každém konci té samé chodby může být číslo úplně jiné! Mezi některými dvojicemi atomů je tak čilý
dopravní ruch, že mezi nimi dokonce vznikly dvě různé chodby se samostatnými konci.
Pan purkrabí nechal každému elektronu postavit v některém z atomů jeho vlastní postýlku neboli orbital. Elektrony jsou ale velmi neposedné
a sedět jen tak pořád v jednom orbitalu se jim vůbec ale vůbec nechce. A tak běhají sem a tam po celém Purinu. Jeden malý
elektronek se teď rozhodl, že chce oběhnout celý Purin kolem dokola. Bohužel ale neví, jak to udělat, protože, popleta jeden, dočista
zapomněl, ve kterém atomu se právě nachází. Dokážeš mu poradit posloupnost čísel takovou, že když bude postupně procházet chodbami
s těmito čísly, navštíví (v libovolném pořadí) všechny atomy, nezávisle na tom, v jakém atomu se bude nacházet na začátku? Aby
se elektronek moc nenaběhal, neměla by tato posloupnost být delší než 18 čísel.

### řešení

123123123123123123

### postup

Napadlo mě opakovat za sebou číselnou řadu 123 a fungovalo to.
